# -*- mode: mandoku-view; -*-
#+TITLE: 飲膳正要
#+DATE: 2015-09-12 00:16:29.637649
#+PROPERTY: ID KR3i0043
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB07n0635-002飲膳正要-卷二.
<pb:KR3i0043_SBCK_002-1a>¶
　　　　　諸般湯煎¶
桂漿¶
　生津止渇益氣和中去濕逐飲¶
　　生薑(三斤/取汁)熟水(二斗)赤茯苓(三兩去/皮爲末)桂(三兩去/皮爲末)¶
　　麴末(半斤)杏仁(一百箇湯洗去/皮尖生研爲泥)大麥蘖(半兩/爲末)¶
　　白沙蜜(三斤煉淨)¶
右用前藥蜜水拌和匀入淨磁礶内油紙封口數重¶
泥固濟氷窖内放三日方熟綿濾氷浸暑月飲之¶
桂沉漿¶
　去濕逐飲生津止渇順氣¶
<pb:KR3i0043_SBCK_002-1b>¶
　　紫蘇葉(一兩/剉)沉香(三錢/剉)烏梅(一兩/取肉)沙糖(六兩)¶
右件四味用水五六椀熬至三椀濾去滓入桂漿一¶
升合和作漿飲之¶
荔枝膏¶
　生津止渇去煩¶
　　烏梅(半斤/取肉)桂(一十兩/去皮剉)沙糖(二十六兩)麝香(半錢/研)¶
　　生薑汁(五兩)熟蜜(一十四兩)¶
右用水一斗五升熬至一半濾去滓下沙糖生薑汁¶
再熬去柤澄㝎少時入麝香擾匀澄清如常任意服¶
梅子丸¶
<pb:KR3i0043_SBCK_002-2a>¶
　生津止渇解化酒毒去濕¶
　　烏梅(一兩半/取肉)白梅(一兩半/取肉)乾木瓜(一兩半)¶
　　紫蘇葉(一兩/半)甘草(一兩/炙)檀香(二錢)麝香(一錢/研)¶
右為末入麝香和匀沙糖為丸如彈大每服一丸噙¶
化¶
五味子湯(代葡萄酒飲)¶
　生津止渇暖精益氣¶
　　北五味(一斤/淨肉)紫蘇葉(六兩)人參(四兩去/蘆剉)沙糖(二/斤)¶
右件用水二斗熬至一斗濾去滓澄清任意服之¶
人參湯(代酒飲)¶
<pb:KR3i0043_SBCK_002-2b>¶
　順氣開胸膈止渇生津¶
　　新羅參(四兩去/蘆剉)橘及(一兩/去白)紫蘇葉(二兩)¶
　　沙糖(一斤)¶
右件用水二斗焚至一斗去滓澄清任意飲之¶
仙术湯¶
　去一切不正之氣温脾胃進飲食辟瘟疫除寒濕¶
　　蒼术(一斤米泔浸三日竹/刀子切片焙乾為末)&KR1708;香(二兩炒/為末)¶
　　甘草(二兩炒/為末)白麵(一斤/炒)乾棗(二升焙/乾為末)塩(四兩/炒)¶
右件一同和匀每日空心白湯點服¶
杏霜湯¶
<pb:KR3i0043_SBCK_002-3a>¶
　調順肺氣利胸膈治欬嗽¶
　　粟米(五升炒/為麺)杏仁(二升去皮/尖麸炒研)鹽(三兩炒)¶
右件拌匀每日空心白湯調一錢入酥少許尤佳¶
山藥湯¶
　𥙷虚益氣温中潤肺¶
　　山藥(一斤/煑熟)粟米(半升炒/為麺)杏仁(二斤炒令過熟/去皮尖切如米)¶
右件每日空心白湯調二餞入酥油少許山藥任意¶
四和湯¶
　治腹内冷痛脾胃不和¶
　　白麺(一斤/炒)芝蔴(一斤/炒)&KR1708;香(二兩/炒)塩(一兩/炒)¶
<pb:KR3i0043_SBCK_002-3b>¶
右件並為末每日空心白湯點服¶
棗薑湯¶
　和脾胃進飲食¶
　　生薑(一斤切/作片)棗(三升去/核炒)甘草(二兩/炒)塩(二两/炒)¶
右件為末一䖏拌匀每日空心白湯點服¶
茴香湯¶
　治元蔵虚弱臍腹冷痛¶
　　茴香(一斤/炒)川練子(半斤)陳皮(半斤/去白)甘草(四兩/炒)¶
　　塩(半斤/炒)¶
右件為細末相和勻每日空心白湯點服¶
<pb:KR3i0043_SBCK_002-4a>¶
破氣湯¶
　治元蔵虚弱腹痛胸膈閉悶¶
　　杏仁(一斤去皮尖/麸炒别研)茴香(四兩/炒)良薑(一兩)¶
　　蓽澄茄(二兩)陳皮(二兩/去白)桂花(半斤)薑黄(一兩)¶
　　木香(一兩)丁香(一兩)甘草(半斤)塩(半斤)¶
右件為細末空心白湯點服¶
白梅湯¶
　治中熱五心煩燥霍亂嘔吐乾渇津液不通¶
　　白梅肉(一斤)白檀(四兩)甘草(四兩)塩(半斤)¶
右件為細末每服一錢入生薑汁少許白湯調下¶
<pb:KR3i0043_SBCK_002-4b>¶
木瓜湯¶
　治脚氣不仁膝勞冷痺疼痛¶
　　木瓜(四箇蒸熟去/皮研爛如泥)白沙蜜(二斤煉浄)¶
右件二味調和勻入淨磁器内盛之空心白湯點服¶
橘皮醒酲湯¶
　治酒醉不觧嘔噫吞酸¶
　　香橙皮(一斤/去白)陳橘皮(一斤/去白)檀香(四兩)葛花(半斤)¶
　　菉荳花(半斤)人參(二兩/去蘆)白荳蒄仁(二兩)¶
　　鹽(六兩炒)¶
右件為細末每日空心白湯點服¶
<pb:KR3i0043_SBCK_002-5a>¶
渇忒餅兒¶
　生津止渇治嗽¶
　　渇忒(一兩二錢)新羅參(一兩/去蘆)菖蒲(一錢各為細末)¶
　　白納八(三兩研/係沙糖)¶
右件將渇忒用葡萄酒化成膏和上項藥末令匀為¶
劑印作餅每用一餅徐徐噙化¶
官桂渇忒餅兒¶
　生津止寒嗽¶
　　官桂(二錢/為末)渇忒(一兩/二錢)新羅參(一兩二錢/去蘆為末)¶
　　白納八(三兩研)¶
<pb:KR3i0043_SBCK_002-5b>¶
右件將渇忒用玫瑰水化成膏和藥末為劑用訶子¶
油印作餅子每用一餅徐徐噙化¶
荅必納餅兒¶
　清頭目利咽膈生津止渇治嗽¶
　　荅必納(二錢為末/即草龍膽)新羅參(一兩二錢/去蘆為末)白納八(五兩/研)¶
右件用赤赤哈納(即北地/酸角兒)熬成膏和藥末為劑印作¶
餅兒每用一餅徐徐噙化¶
橙香餅兒¶
　寛中順氣清利頭目¶
　　新橙皮(一兩焙/去白)沉香(五錢)白檀(五錢)&KR1190;砂(五錢)¶
<pb:KR3i0043_SBCK_002-6a>¶
　　白荳䓻仁(五錢)蓽澄茄(三錢)南鵬砂(三錢别研)¶
　　龍腦(二錢/別研)麝香(二錢别研)¶
右件為細末甘草膏和劑印餅每用一餅徐徐噙化¶
牛髄膏子¶
　補精髄壯筋骨和血氣延年益夀¶
　　黄精膏(五兩)地黄膏(三兩)天門冬膏(一兩)¶
　　牛骨頭内取油(二兩)¶
右件将黄精膏地黄膏天門冬膏與牛骨油一同不¶
住手用銀匙攪令冷定和匀成膏每日空心温酒調¶
一匙頭¶
<pb:KR3i0043_SBCK_002-6b>¶
木瓜煎¶
　　　木瓜(十箇去皮穰/取汁熬水盡)白沙糖(十斤/煉淨)¶
右件一同再熬成煎¶
香圎煎¶
　　香圎(二十箇去/皮取肉)白沙糖(十斤/煉浄)¶
右件一同再熬成煎¶
株子煎¶
　　株子(一百箇/取淨肉)白沙糖(五斤/煉淨)¶
右件同熬成煎¶
紫蘇煎¶
<pb:KR3i0043_SBCK_002-7a>¶
　　紫蘇葉(五斤)乾木瓜(五斤)白沙糖(十斤/煉淨)¶
右件一同熬成煎¶
金橘煎¶
　　金橘(五十箇去/子取皮)白沙糖(三斤)¶
右件一同焚成煎¶
櫻桃煎¶
　　櫻桃(五十斤/取汁)白沙糖(二十五斤)同熬成煎¶
桃煎¶
　　大桃(一百箇去皮/切片取汁)白沙蜜(二十斤/煉淨)¶
右件一同熬成煎¶
<pb:KR3i0043_SBCK_002-7b>¶
石榴漿¶
　　石榴子(十斤/取汁)白沙糖(十斤/煉淨)¶
右件一同熬成煎¶
小石榴煎¶
　　小石榴(二斗蒸熟去/子研為泥)白沙蜜(十斤/煉淨)¶
右件一同熬成煎¶
五味子舍児別¶
　　新北五味(十斤去子/水浸取汁)白沙糖(八斤/煉淨)¶
右件一同熬成煎¶
赤赤哈納(係酸刺)¶
<pb:KR3i0043_SBCK_002-8a>¶
　　赤赤哈納(不以多少/水浸取汁)¶
右件用銀石器内熬成膏¶
松子油¶
　　松子(不以多少去皮搗研為泥)¶
右件水絞取汁熬成取浮清油綿濾淨再熬澄清¶
杏子油¶
　　杏子(不以多少連皮搗碎)¶
右件水煑熬取浮油綿濾淨再熬成油¶
酥油¶
　　牛乳中取浮凝熬而為酥¶
<pb:KR3i0043_SBCK_002-8b>¶
醍醐油¶
　　取上等酥油約重千斤之上者煎熬過濾淨用¶
　　大磁瓮貯之冬月取瓮中心不凍者謂之醍醐¶
馬思哥油¶
　　取淨牛妳子不住手用阿赤(係打油/木器也)打取浮凝¶
　　者為馬思哥油今亦云白酥油¶
枸𣏌茶¶
　　枸𣏌五斗水淘洗淨去浮麥焙乾用白布筒淨¶
　　去蒂蕚黒色選揀紅熟者先用雀舌茶展溲碾¶
　　子茶芽不用次碾枸𣏌為細末每日空心用¶
<pb:KR3i0043_SBCK_002-9a>¶
　　匙頭入酥油攪匀温酒調下白湯亦可(忌與酪/同食)¶
玉磨茶¶
　　上等紫筍五十斤篩筒淨蘇門炒米五十斤¶
　　篩筒淨一同拌和勻入玉磨内磨之成茶¶
金字茶¶
　　係江南湖州造進末茶¶
范殿帥茶¶
　　係江浙慶元路造進茶芽味色絶勝諸茶¶
紫筍雀舌茶¶
　　選新嫰芽蒸過為紫筍有先春次春探春味皆¶
<pb:KR3i0043_SBCK_002-9b>¶
　　不及紫筍雀舌¶
女須兒(出直北地面/味温甘)西畨茶(岀本土味苦澀/煎用酥油)¶
川茶　藤茶　夸茶(皆出四川)燕尾茶(出江浙/江西)¶
孩兒茶(出廣南)温桑茶(出黒峪)¶
　　凡諸茶味甘苦㣲寒無毒去痰熱止渇利小便¶
　　消食下氣清神少睡¶
清茶¶
　　先用水滚過濾淨下茶芽少時煎成¶
炒茶¶
　　用鐡鍋燒赤以馬思哥油牛妳子茶芽同炒成¶
<pb:KR3i0043_SBCK_002-10a>¶
蘭膏¶
　　玉磨末茶三匙頭麺酥油同攪成膏沸湯點之¶
酥簽¶
　　金字末茶兩匙頭入酥油同攪沸湯點之¶
建湯¶
　　玉磨末茶一匙入碗内研匀百沸湯點之¶
香茶¶
　　白茶(一袋)龍腦成片者(三錢)¶
　　百藥煎(半錢)麝香(二錢)同研細用香粳米¶
　熬成粥和成劑印作餅¶
<pb:KR3i0043_SBCK_002-10b>¶
泉水¶
　甘平無毒治消渇反胃熱痢今西山有玉泉水甘¶
　羙味勝諸泉¶
井華水¶
　甘平無毒主人九竅大驚出血以水噀面即住及¶
　洗人目瞖投酒醋中令不損敗平旦汲者是也今¶
　内府御用之水常於鄒店取之縁自至大初¶
武宗皇帝幸栁林飛放請¶
皇太后同徃觀焉由是道經鄒店因渴思茶遂¶
命普䦨奚國公金界奴朶兒只煎造公親詣諸井¶
<pb:KR3i0043_SBCK_002-11a>¶
　選水惟一井水味頗清甘汲取煎茶以進¶
上稱其茶味特異¶
　内府常進之茶味色兩絶乃¶
　命國公於井所建觀音堂盖亭井上以欄翼之刻¶
　石紀其事自後¶
御用之水日必取焉所造湯茶比諸水殊勝隣左有¶
井皆不及也此水煎熬過澄瑩如一常較其分兩¶
　與別水增重¶
<pb:KR3i0043_SBCK_002-11b>¶
<pb:KR3i0043_SBCK_002-11b>¶
　　　　神仙服食¶
鐡甕先生瓊玉膏¶
　此膏填精𥙷髄腸化為筋萬神具足五藏盈溢髄¶
　血滿髮白變黒返老還童行如奔馬日進數服終¶
　日不食亦不飢開通強志日誦萬言神識髙邁夜¶
　無夢想人年二十七歲以前服此一料可夀三百¶
　六十歲四十五歲以前服者可夀二百四十歲六¶
　十三歲以前服者可夀一百二十歲六十四歲以¶
　上服者可夀百歲服之十劑絶其慾修隂功成地¶
　仙矣一料分五䖏可救五人癰疾分十䖏可救十¶
<pb:KR3i0043_SBCK_002-12a>¶
　人勞疾修合之時沐浴至心勿輕示人¶
　　新羅參(二十四兩/去蘆)生地黄(一十六斤汁)¶
　　白茯苓(四十九兩/去黒皮)白沙蜜(一十斤煉淨)¶
右件人參茯苓為細末蜜用生絹濾過地黄取自然¶
汁搗時不用銅鐡器取汁盡去滓用藥一䖏拌和匀¶
入銀石器或好磁器内封用淨𥿄二三十重封閉入¶
湯内以桑柴火煑三晝夜取出用蠟紙數重包瓶口¶
入井口去火毒一伏時取出再入舊湯内煑一日出¶
水氣取出開封取三匙作三盞祭天地百神焚香設¶
拜至誠端心每日空心酒調一匙頭¶
<pb:KR3i0043_SBCK_002-12b>¶
地仙煎¶
　治腰膝疼痛一切腹内冷病令人顔色恱澤骨髄¶
　堅固行及奔馬¶
　　山藥(一斤)杏仁(一升湯泡/去皮尖)生牛妳子(二升)¶
右件將杏仁研細入牛妳子山藥拌絞取汁用新磁¶
瓶宻封湯煑一日每日空心酒調一匙頭¶
金髄煎¶
　延年益夀填精補髄乆服髮白變黒返老還童¶
　　枸𣏌(不以多少採紅熟者)¶
右用無灰酒浸之冬六日夏三日於沙盆内研令爛¶
<pb:KR3i0043_SBCK_002-13a>¶
細然後以布袋絞取汁與前浸酒一同慢火熬成膏¶
扵淨磁器内封貯重湯煑之每服一匙頭入酥油少¶
許温酒調下¶
天門冬膏¶
　去積聚風痰癲疾三䖝伏尸除瘟疫輕身益氣令¶
　人不飢延年不老¶
　　天門冬(不以多少去皮去根鬚洗淨)¶
右件搗碎布絞取汁澄清濾過用磁器沙鍋或銀器¶
慢火熬成膏每服一匙頭空心温酒調下¶
道書八帝經¶
<pb:KR3i0043_SBCK_002-13b>¶
　欲不畏寒取天門冬茯苓為末服之每日頻服大¶
　寒時汗出單衣¶
抱朴子云¶
　杜紫㣲服天門冬御八十妾有子一百四十人日¶
　行三百里¶
列仙子云¶
　赤松子食天門冬齒落更生細髮復出¶
神仙傳¶
　甘始者太原人服天門冬在人間三百年¶
修真秘㫖¶
<pb:KR3i0043_SBCK_002-14a>¶
　神仙服天門冬一百日後怡泰和顔羸劣者強三¶
　百日身輕三年身走如飛¶
抱朴子云¶
　楚文子服地黄八年夜視有光手上車弩¶
抱朴子云¶
　南陽文氏值亂逃於壷山飢困有人教之食术遂¶
　不飢數年乃還郷里顔色更少氣力轉勝¶
藥經云¶
　必欲長生當服山精是蒼术也¶
抱朴子云¶
<pb:KR3i0043_SBCK_002-14b>¶
　任季子服茯苓一十八年玉女從之能隱彰不食¶
　榖面生光¶
孫真人枕中記¶
　茯苓乆服百日百病除二百日夜晝二服後役使¶
　鬼神四年後玉女来侍¶
抱朴子云¶
　陵陽仲子服逺志二十年有子三十人開書所見¶
　便記不忘¶
東華真人煑石經¶
　舜常登蒼梧山曰厥金玉香草即五加也服之延¶
<pb:KR3i0043_SBCK_002-15a>¶
　年故云寧得一把五加不用金玉滿車寧得一斤¶
　地榆安用明月寳珠昔魯定公母單服五加皮酒¶
　以致長生如張子聲楊始建王叔才于世彦䓁皆¶
　古人服五加皮酒而房室不絶皆夀三百歲有子¶
　三二十人世世有服五加皮酒而獲年夀者甚衆¶
抱朴子云¶
　趙他子服桂二十年足下毛生日行五百里力舉¶
　千斤¶
列仙傳¶
　　偓佺食松子能飛行徤走如奔馬¶
<pb:KR3i0043_SBCK_002-15b>¶
神仙傳¶
　松子不以多少研為膏空心温酒調下一匙頭日¶
　三服則不飢渇乆服日行五百里身輕體徤¶
神仙傳¶
　治百節疼痛乆風虚脚痺痛松節釀酒服之神驗¶
神仙傳¶
　槐實扵牛膽中漬浸百日隂乾每日吞一枚十日¶
　身輕二十日白髪再黒百日通神¶
食療云¶
　枸𣏌葉䏻令人筋骨壮除風𥙷益去虚勞益陽事¶
<pb:KR3i0043_SBCK_002-16a>¶
　春夏秋採葉冬採子可乆食之¶
太清諸本草¶
　七月七日採蓮花七分八月八日採蓮根八分九¶
　月九日採蓮子九分隂乾食之令人不老¶
食療云¶
　如腎氣虚弱取生栗子不以多少令風乾之每日¶
　空心細嚼之三五箇徐徐嚥之¶
神仙服黄精成地仙¶
　昔臨川有士人虐其婢婢乃逃入山中乆之見野¶
草枝葉可愛即㧞取食之甚羙自是常食之乆而¶
<pb:KR3i0043_SBCK_002-16b>¶
　不飢遂輕徤夜息大木下聞草動以為虎懼而上¶
　木避之及曉下平地其身豁然凌空而去或自一¶
　峯之頂若飛鳥焉數歲其家採薪見之告其主使¶
　捕之不得一日遇絶壁下以網三面圍之俄而騰¶
　上山頂其主異之或曰此婢安有仙風道骨不過¶
　靈藥服食遂以酒饌五味香羙置徃来之路觀其¶
　食否果来食之遂不䏻逺去擒之問以述其故所¶
　指食之草即黄精也謹按黄精寛中益氣𥙷五蔵¶
　調良肌肉充實骨體堅強筋骨延年不老顔色鮮¶
　明髮白再黒齒落更生¶
<pb:KR3i0043_SBCK_002-17a>¶
神枕法¶
　漢武帝東廵泰山下見老翁鋤扵道背上有白光¶
　髙數尺帝怪而問之有道術否老翁對曰臣昔年¶
　八十五時衰老垂死頭白齒落有道士者教臣服¶
棗飲水絶榖并作神枕法中有三十二物内二十¶
　四物善以當二十四氣其八物毒以應八風臣行¶
　轉少黒髮更生堕齒復出日行三百里臣今年一¶
　百八十矣不能棄世入山顧戀子孫復還食榖又¶
　巳二十餘年猶得神枕之力徃不復老武帝視老¶
　翁顔壯當如五十許人驗問其隣人皆云信然帝¶
<pb:KR3i0043_SBCK_002-17b>¶
　乃從授其方作枕而不能随其絶榖飲水也¶
神枕方¶
　用五月五日七月七日取山林柏以為枕長一尺¶
　二寸髙四寸空中容一斗二升以柏心赤者為盖¶
　厚二分盖致之令宻又使可開閉也又鑚盖上為¶
　三行每行四十九孔凡一百四十七孔令容粟大¶
　用下項藥¶
　　芎藭　當歸　白芷　辛夷¶
　　杜衡　白术　藁本　木蘭¶
　　蜀椒　桂　乾薑　防風¶
<pb:KR3i0043_SBCK_002-18a>¶
　人參　桔梗　白薇　荆實¶
　肉蓯蓉　飛廉　柏實　薏苡仁¶
　欵冬花　白衡　秦椒　麋蕪¶
　　　　凡二十四物以應二十四氣¶
　烏頭　附子　䔧蘆　皁角¶
　菵草　凡石　半夏　細辛¶
　　　　八物毒者以應八風¶
右三十二物各一兩皆㕮咀以毒藥上安之滿枕中¶
用嚢以衣枕百日面有光澤一年體中諸疾一一皆¶
愈而身盡香四年白髪變黒齒落重生耳目聦明神¶
<pb:KR3i0043_SBCK_002-18b>¶
方驗秘不傳非人也武帝以問東方朔荅云昔女㢘¶
以此傳玉青玉青以傳廣成子廣成子以傳黄帝近¶
者榖城道士淳于公枕此藥枕百餘歲而頭髪不白¶
夫病之来皆從陽脉起今枕藥枕風邪不得侵人矣¶
又雖以布囊衣枕猶當復以幃嚢重包之湏欲卧時¶
乃脫去之耳詔賜老翁疋帛老翁不受曰臣之於君¶
猶子之於父也子知道以上之扵父義不受賞又臣¶
非賣道者以陛下好善故進此耳帝止而更賜諸藥¶
神仙服食¶
　菖蒲㝷九節者窨乾百日為末日三服乆服聦明¶
<pb:KR3i0043_SBCK_002-19a>¶
　耳目延年益夀¶
神仙服食¶
　胡麻食之能除一切痼疾乆服長生肥徤人延年¶
　不老¶
抱朴子¶
　服五味十六年面色如玉入火不灼入水不濡¶
抱朴子云¶
　韓聚服菖蒲十三年身上生毛日誦萬言冬袒不¶
　寒須得石上生者一寸九節紫花尤善¶
食醫心鏡¶
<pb:KR3i0043_SBCK_002-19b>¶
　藕實味甘平無毒𥙷中養氣清神除百病乆服令¶
　人止渇悅澤¶
日華子云¶
　蓮子并石蓮去心乆食令人心喜益氣止渇治腰¶
　痛泄精㵼痢¶
日華子云¶
　蓮花蘂乆服鎮心益色駐顔輕身¶
日華子云¶
　何首烏味甘無毒乆服壯筋骨益精髄黒髭鬂令¶
　人有子¶
<pb:KR3i0043_SBCK_002-20a>¶
<pb:KR3i0043_SBCK_002-21a>¶
　　　　四時所宜¶
春三月此謂發陳天地俱生萬物以榮夜卧早起廣¶
歩於庭被髮緩形以使志生生而勿殺子而勿奪賞¶
而勿罰此春氣之應養生之道也逆之則傷肝夏為¶
寒變奉長者少¶
春氣温宜食麥以凉之不可一於温也禁温飲食及¶
熱衣服¶
<pb:KR3i0043_SBCK_002-21b>¶
<pb:KR3i0043_SBCK_002-21b>¶
夏三月此謂蕃秀天地氣交萬物華實夜卧卑起無¶
厭於日使志無怒使華英成秀使氣得泄若所愛在¶
外此夏氣之應養長之道也逆之則傷心秋為痎瘧¶
奉收者少冬至重病¶
夏氣熱宜食菽以寒之不可一於熱也禁温飲食飽¶
食濕地濡衣服¶
<pb:KR3i0043_SBCK_002-22a>¶
<pb:KR3i0043_SBCK_002-23a>¶
秋三月此謂容平天氣以急地氣以明早卧早起與¶
雞俱興使志安寧以緩秋形收歛神氣使秋氣平無¶
外其志使肺氣清此秋氣之應養收之道也逆之則¶
傷肺冬為飱泄奉藏者少¶
秋氣燥宜食麻以潤其燥禁寒飲食寒衣服¶
<pb:KR3i0043_SBCK_002-23b>¶
<pb:KR3i0043_SBCK_002-23b>¶
冬三月此謂閉藏水氷地坼無擾乎陽早卧晚起必¶
待日光使志若伏若匿若有私意若已有得去寒就¶
温無泄皮膚使氣亟奪此冬氣之應養藏之道也逆¶
之則傷腎春為痿厥奉生者少¶
冬氣寒宜食&KR0927;以熱性治其寒禁熱飲食温炙衣服¶
<pb:KR3i0043_SBCK_002-24a>¶
<pb:KR3i0043_SBCK_002-25a>¶
　　　　五味偏走¶
酸澀以收多食則膀胱不利為癃閉¶
苦燥以堅多食則三焦閉塞為嘔吐¶
辛味薫蒸多食則上走於肺榮衛不時而心洞¶
鹹味湧泄多食則外注扵脉胃竭咽燥而病渇¶
甘味弱劣多食則胃柔緩而䖝過故中滿而心悶¶
辛走氣氣病勿多食辛¶
鹹走血血病勿多食鹹¶
苦走骨骨病勿多食苦¶
甘走肉肉病勿多食甘¶
<pb:KR3i0043_SBCK_002-25b>¶
酸走筋筋病勿多食酸¶
肝病禁食辛宜食粳米牛肉葵棗之類¶
心病禁食鹹宜食小荳犬肉李韭之類¶
脾病禁食酸宜食大荳豕肉栗藿之類¶
肺病禁食苦宜食小麥羊肉杏薤之類¶
腎病禁食甘宜食黄&KR0927;雞肉桃葱之類¶
多食酸肝氣以津脾氣乃絶則肉胝䐢而唇掲¶
多食鹹骨氣勞短肥氣折則脉凝泣而變色¶
多食甘心氣喘滿色黒腎氣不平則骨痛而髪落¶
多食苦脾氣不濡胃氣乃厚則皮槁而毛㧞¶
<pb:KR3i0043_SBCK_002-26a>¶
多食辛筋脉沮㢮精神乃央則筋急而爪枯¶
五榖為食○五菓為助○五肉為益　五菜為充¶
氣味合和而食之則補精益氣¶
雖然五味調和食飲口嗜皆不可多也多者生疾少¶
者為益百味珎饌日有慎節是為上矣¶
<pb:KR3i0043_SBCK_002-26b>¶
<pb:KR3i0043_SBCK_002-26b>¶
　　　　食療諸病¶
生地黄雞¶
　治腰背疼痛骨髄虚損不䏻乆立身重氣乏盗汗¶
　少食時復吐利¶
　　生地黄(半斤)飴糖(五兩)烏雞(一枚)¶
右三味先将雞去毛腸肚淨細切地黄與糖相和匀¶
内雞腹中以銅器中放之復置甑中蒸炊飯熟成取¶
食之不用塩醋唯食肉盡却飲汁¶
羊蜜膏¶
　治虚勞腰痛欬嗽肺痿骨蒸¶
<pb:KR3i0043_SBCK_002-27a>¶
　　熟羊脂(五兩)熟羊髄(五兩)白沙蜜(五兩煉凈)¶
　　生姜汁(一合)生黄地汁(五合)¶
右五味先以羊脂煎令沸次下羊髄又令沸次下蜜¶
地黄生薑汁不住手攪微火熬數沸成膏毎日空心¶
温酒調一匙頭或作羮湯或作粥食之亦可¶
羊藏羮¶
　治腎虚勞損骨髄傷敗¶
　　羊肝肚腎心肺(各一具湯洗淨)牛酥(一兩)¶
　　胡椒(一兩)蓽撥(一兩)豉(一合)陳皮(二錢/去白)¶
　　良薑(二錢)草菓(兩箇)葱(五莖)¶
<pb:KR3i0043_SBCK_002-27b>¶
右件先將羊肝等慢火煑令熟將汁濾淨和羊肝等¶
并藥一同入羊肚内縫合口令絹袋盛之再煑熟入¶
五味旋旋任意食之¶
羊骨粥¶
　治虚勞腰膝無力¶
　　羊骨(一付全者/槌碎)陳皮(二錢/去白)良薑(二錢)¶
　　草菓(二箇)生薑(一兩)塩(少許)¶
右水三斗慢火熬成汁濾出澄清如常作粥或作羮¶
湯亦可¶
羊脊骨羮¶
<pb:KR3i0043_SBCK_002-28a>¶
　治下元乆虚腰腎傷敗¶
　　羊脊骨(一具全者搥碎)肉蓯容(一兩洗切作片)¶
　　草果(三箇)蓽撥(二錢)¶
右件水熬成汁濾去滓入葱白五味作麺羮食之¶
白羊腎羮¶
　治虚勞陽道衰敗腰膝無力¶
　　白羊腎(二具切作片)肉蓯蓉(一兩酒浸切)¶
　　羊脂(四兩切作片)胡椒(二錢)陳皮(一錢/去白)蓽撥(二/錢)¶
　草果(二錢)¶
右件相和入葱白塩醬煑作湯入麺&KR3904;子如常作羮¶
<pb:KR3i0043_SBCK_002-28b>¶
食之¶
猪腎粥¶
　治腎虚勞損腰膝無力疼痛¶
　　猪腎(一對去脂膜切)粳米(三合)草果(二錢)¶
　　陳皮(一錢/去白)縮砂(二錢)¶
右件先将猪腎陳皮等煑成汁濾去滓入酒少許次¶
下米成粥空心食之¶
枸𣏌羊腎粥¶
　治陽氣衰敗腰脚疼痛五勞七傷¶
　　枸𣏌葉(一斤)羊腎(二對細切)葱白(一莖)¶
<pb:KR3i0043_SBCK_002-29a>¶
　　羊肉(半斤妙)¶
右四味拌匀入五味煑成汁下米熬成粥空腹食之¶
鹿腎羮¶
　治腎虚耳聾¶
　　鹿腎(一對去脂膜切)¶
右件於豆豉中入粳米三合煑粥或作羮入五味空¶
心食之¶
羊肉羮¶
　治腎虚衰弱腰脚無力¶
　　羊肉(半斤細切)蘿蔔(一箇切作片)草果(一錢)¶
<pb:KR3i0043_SBCK_002-29b>¶
　　陳皮(一錢/去白)良薑(一錢)蓽撥(一錢)胡椒(一錢)¶
　　葱白(三莖)¶
右件水熬成汁入鹽醬熬湯下麺&KR3904;子作羮食之將¶
湯澄清作粥食之亦可¶
鹿蹄湯¶
　治諸風虚腰脚疼痛不能踐地¶
　　鹿蹄(四隻)陳皮(二錢)草果(二錢)¶
右件煑令爛熟取肉入五味空腹食之¶
鹿角酒¶
　治卒患腰痛暫轉不得¶
<pb:KR3i0043_SBCK_002-30a>¶
　　鹿角(新者長二三寸燒令赤)¶
右件内酒中浸二宿空心飲之立效¶
黒牛髄煎¶
　治腎虚弱骨傷敗痩弱無力¶
　　黒牛髄(半斤)生地黄汁(半斤)白沙蜜(半斤煉/去蠟)¶
右三味和勻煎成膏空心酒調服之¶
狐肉湯¶
　治虚弱五藏邪氣¶
　　狐肉(五斤湯洗淨)草果(五箇)&KR1190;砂(二錢)葱(一握)¶
　　陳皮(一餞/去白)良薑(二錢)哈昔泥(一錢即阿魏)¶
<pb:KR3i0043_SBCK_002-30b>¶
右件水一斗煑熟去草菓等次下胡椒二錢薑黄一¶
錢醋五味調和匀空心食之¶
烏鷄湯¶
　治虚弱勞傷心腹邪氣¶
　　烏雄鷄(一隻撏洗淨/切作塊子)陳皮(一餞/去白)良薑(一錢)¶
　　胡椒(二錢)草菓(二箇)¶
右件以葱醋醬相和入瓶内封口令煑熟空腹食¶
醍醐酒¶
　治虚弱去風濕¶
　　醍醐(一盞)¶
<pb:KR3i0043_SBCK_002-31a>¶
右件以酒一盃和勻温飲之效驗¶
山藥飥¶
　治諸虚五勞七傷心腹冷痛骨髄傷敗¶
　　羊骨(五七塊帶内)蘿蔔(一抆切作大片)葱白(一莖)¶
　　草果(五箇)陳皮(一錢/去白)良薑(一錢)胡椒(二錢)¶
　　&KR1190;砂(二錢)山藥(二斤)¶
右件同煑取汁澄清濾去柤麺二斤山藥二斤煑熟¶
研泥搜麺作飥入五味空腹食之¶
山藥粥¶
　治虚勞骨蒸乆冷¶
<pb:KR3i0043_SBCK_002-31b>¶
　　羊肉(一斤去脂膜/爛煑熟研泥)山藥(一斤煑/熟研泥)¶
右件肉湯内下米三合煑粥空腹食之¶
酸棗粥¶
　治虚勞心煩不得睡卧¶
　　酸棗仁(一椀)¶
右用水絞取汁下米三合煑粥空腹食之¶
生地黄粥¶
　治虚弱骨蒸四肢無力漸漸羸瘦心煩不得睡卧¶
　　生地黄汁(一合)酸棗仁(水絞取汁二盞)¶
右件水煑同熬數沸次下米三合煑粥空腹食之¶
<pb:KR3i0043_SBCK_002-32a>¶
椒麺羮¶
　治脾胃虚弱久患冷氣心腹結痛嘔吐不䏻下食¶
　　川椒(三錢炒/為末)白麺(四兩)¶
右件同和匀入塩少許扵豆豉作麺條煑羮食之¶
蓽撥粥¶
　治脾胃虚弱心腹冷氣　痛妨悶不䏻食¶
　　蓽撥(一兩)胡椒(一兩)桂(五錢)¶
右三味為末每用三錢水三大碗入豉半合同煑令¶
熟去滓下米三合作粥空服食之¶
良薑粥¶
<pb:KR3i0043_SBCK_002-32b>¶
　治心腹冷痛積聚停飲¶
　　髙良薑(半兩為末)粳米(三合)¶
右件水三大椀煎髙良薑至二椀去滓下米煑粥食¶
之效驗¶
呉茱茰粥¶
　治心腹冷氣衝脇肋痛¶
　　吳茱茰(半兩水洗去涎焙乾炒為末)¶
右件以米三合一同作粥空腹食之¶
牛肉脯¶
　治脾胃乆冷不思飲食¶
<pb:KR3i0043_SBCK_002-33a>¶
　　牛肉(五斤去脂膜/切作大片)胡椒(五錢)蓽撥(五錢)¶
　　陳皮(二錢/去白)草果(二錢)&KR1190;砂(二錢)良薑(二錢)¶
右件為細末生薑汁五合葱汁一合塩四兩同肉拌¶
匀淹二日取出焙乾作脯任意食之¶
蓮子粥¶
　治心志不寧𥙷中強志聦明耳目¶
　　蓮子(一升去心)¶
右件煑熟研如泥與粳米三合作粥空腹食之¶
雞頭粥¶
　治精氣不足強志明耳目¶
<pb:KR3i0043_SBCK_002-33b>¶
　　鷄頭實(三合)¶
右件煑熟研如泥與粳米一合煑粥食之¶
鷄頭羮粉¶
　治濕痺腰膝痛除暴疾益精氣強心志耳目聦明¶
　　鷄頭(磨成粉)羊脊骨(一付帶肉/熬取汁)¶
右件用生薑汁一合入五味調和空心食之¶
桃仁粥¶
　治心腹痛上氣咳嗽胸膈妨滿喘急¶
　　桃仁(三兩湯煑熟去尖皮研)¶
右件取汁和粳米同煑粥空腹食之¶
<pb:KR3i0043_SBCK_002-34a>¶
　生地黄粥¶
　　治虚勞瘦弱骨蒸寒熱徃来咳嗽唾血¶
　　　生地黄汁(二合)¶
　右件煑白粥臨熟時入地黄汁攪匀空腹食之¶
　鯽魚羮¶
　　治脾胃虚弱泄痢乆不瘥者食之立效¶
　　　大鯽魚(二斤)大蒜(兩塊)胡椒(二錢)小椒(二錢)¶
　　　陳皮(二錢)&KR1190;砂(二錢)蓽撥(二錢)¶
　右件葱醬塩料物蒜入魚肚内煎熟作羮五味調和¶
　令匀空心食之¶
<pb:KR3i0043_SBCK_002-34b>¶
炒黄麺¶
　治泄痢腸胃不固¶
　　白麺(一斤炒令焦黄)¶
右件每日空心温水調一匙頭¶
乳餅麺¶
　治脾胃虚弱赤白泄痢¶
　　乳餅(一箇切作豆子様)¶
右件用麺拌煑熟空腹食之¶
炙黄鷄¶
　治脾胃虚弱下痢¶
<pb:KR3i0043_SBCK_002-35a>¶
　　黄雌雞(隻撏淨)¶
右以鹽醬醋茴香小椒末同拌勻刷雞上令炭火炙¶
乾焦空腹食之¶
牛妳子煎蓽撥法¶
　貞觀中太宗苦於痢疾衆醫不効問左右䏻治愈¶
　者當重賞時有術士進此方用牛妳子煎蓽撥服¶
　之立瘥¶
猯肉羮¶
　治水腫浮氣腹脹小便澀少¶
　　猯肉(一斤細切)葱(一握)草果(三箇)¶
<pb:KR3i0043_SBCK_002-35b>¶
右件用小椒豆豉同煑爛熟入粳米一合作羮五味¶
調匀空腹食之¶
黄䳄鷄¶
　治腹中水癖水腫¶
　　黄䳄鷄(一隻/撏淨)草果(二錢)赤小豆(一升)¶
右件同煑熟空心食之¶
靑鴨羮¶
　治十腫水病不瘥¶
　　靑頭鴨(一隻/退淨)草果(五箇)¶
右件用赤小豆半升入鴨腹内煑熟五味調空心食¶
<pb:KR3i0043_SBCK_002-36a>¶
蘿蔔粥¶
　治消渇舌焦口乾小便數¶
　　大蘿蔔(五箇煑熟絞取汁)¶
右件用粳米三合同水并汁煑粥食之¶
野鷄羮¶
　治消渇口乾小便頻數¶
　　野雞(一隻撏淨)¶
右入五味如常法作羮臛食之¶
鵓鴿羮¶
　治消渇飲水無度¶
<pb:KR3i0043_SBCK_002-36b>¶
　　白鵓鴿(一隻切作大片)¶
右件用土蘇一同煑熟空腹食之¶
鷄子黄¶
　治小便不通¶
　　鷄子黄(一枚生用)¶
右件服之不過三服熟亦可食¶
葵菜羮¶
　治小便癃閉不通¶
　　葵菜葉(不以多少洗擇淨)¶
右煑作羮入五味空腹食之¶
<pb:KR3i0043_SBCK_002-37a>¶
鯉魚湯¶
　治消渇水腫黄疸脚氣¶
　　大鯉魚(一頭)赤小豆(一合)陳皮(二錢/去白)¶
　　小椒(二錢)草果(二錢)¶
右件入五味調和勻煑熟空腹食之¶
馬齒菜粥¶
　治脚氣頭面水腫心腹脹滿小便淋澀¶
　　馬齒菜(洗浄取汁)¶
右件和粳米同煑粥空腹食之¶
小麥粥¶
<pb:KR3i0043_SBCK_002-37b>¶
　治消渇口乾¶
　　小麥(淘淨不以多少)¶
右以煑粥或炊作飯空腹食之¶
驢頭羮¶
　治中風頭眩手足無力筋骨煩痛言語蹇澀¶
　　烏驢頭(一枚撏洗淨)胡椒(二錢)草果(二錢)¶
右件煑令爛熟入豆豉汁中五味調和空腹食之¶
驢肉湯¶
　治風狂憂愁不樂安心氣¶
　　烏驢肉(不以多少切)¶
<pb:KR3i0043_SBCK_002-38a>¶
右件扵豆豉中爛煑熟入五味空心食之¶
狐肉羮¶
　治驚風癲癎神情恍惚言語錯謬歌笑無度¶
　　狐肉(不以多少及五藏)¶
右件如常法入五味煑令爛熟空心食之¶
熊肉羮¶
　治諸風脚氣痺痛不仁五緩筋急¶
　　熊肉(一斤)¶
右件於豆豉中入五味葱醬煑熟空腹食之¶
烏鷄酒¶
<pb:KR3i0043_SBCK_002-38b>¶
　治中風背強舌直不得語目睛不轉煩熱¶
　　烏雌雞(一隻撏洗淨去腸肚)¶
右件以酒五升煑取酒二升去滓分作三服相繼服¶
之汁盡無時熬葱白生薑粥投之盖覆取汁¶
羊肚羮¶
　治諸中風¶
　　羊肚(一枚洗淨)粳米(二合)葱白(數莖)豉(半合)¶
　　蜀椒(去目閉口者炒/出汗三十粒)生薑(二錢半細切)¶
右六味拌勻入羊肚内爛煑熟五味調和空心食之¶
葛粉羮¶
<pb:KR3i0043_SBCK_002-39a>¶
　　治中風心脾風熱言語蹇澀精神昏憤手足不遂¶
　　　葛粉(半斤搗取粉四兩)荆芥穂(一兩)豉(三合)¶
　右三味先以水煑荆芥豉六七沸去滓取汁次将葛¶
　粉作索麺於汁中煑熟空腹食之¶
　荆芥粥¶
　　治中風言語蹇澀精神昏憒口面喎斜¶
　　　荊芥穂(一兩)薄荷葉(一兩)豉(三合)白粟米(三合)¶
　右件以水四升煑取三升去滓下米煑粥空腹食之¶
　麻子粥¶
　　治中風五藏風熱語言蹇澀手足不遂大腸滯澀¶
<pb:KR3i0043_SBCK_002-39b>¶
　　冬麻子(二兩炒/去皮研)白粟米(三合)薄荷葉(一兩)¶
　　荆芥穂(一兩)¶
右件水三升煑薄荷荆芥去滓取汁入麻子仁同煑¶
粥空腹食之¶
惡實菜(即牛旁子又名䑕粘子)¶
　治中風燥熱口乾手足不遂及皮膚熱瘡¶
　　惡實菜葉(嫰肥者)酥油¶
右件以湯煑惡實葉三五升取出以新水淘過布絞¶
取汁入五味酥點食之¶
烏驢皮湯¶
<pb:KR3i0043_SBCK_002-40a>¶
　　治中風手足不遂骨節煩疼心燥口眼面目喎斜¶
　　　烏驢皮(一張撏洗淨)¶
　右件蒸熟細切如條於豉汁中入五味調和匀煑過¶
　空心食之¶
　羊頭膾¶
　　治中風頭眩羸瘦手足無力¶
　　　白羊頭(一枚撏洗淨)¶
　右件蒸令爛熟細切以五味汁調和膾空腹食之¶
　野猪臛¶
　治乆痔野鷄病下血不止肛門腫滿¶
<pb:KR3i0043_SBCK_002-40b>¶
　　野猪肉(二斤細切)¶
右件煑令爛熟入五味空心食之¶
獺肝羮¶
　治乆痔下血不止¶
　　獺肝(一付)¶
右件煑熟入五味空腹食之¶
鯽魚羮¶
　治乆痔腸風大便常有血¶
　　大鯽魚(一頭新鮮者/洗淨切作片)小椒(二錢/為未)草果(一錢/為末)¶
右件用葱三莖煑熟入五味空腹食之¶
<pb:KR3i0043_SBCK_002-41a>¶
<pb:KR3i0043_SBCK_002-42a>¶
　　　　服藥食忌¶
但服藥不可多食生芫荽及蒜雜生菜諸滑物肥猪¶
肉犬肉油膩物魚膾腥膻等物及忌見䘮尸産婦淹¶
穢之事又不可食陳臭之物¶
有术勿食桃李雀肉胡荽蒜青魚等物¶
有蔾蘆勿食猩肉¶
有巴豆勿食蘆笋及野猪肉¶
有黄連桔梗勿食猪肉¶
有地黄勿食蕪荑¶
有半夏菖蒲勿食飴糖及羊肉¶
<pb:KR3i0043_SBCK_002-42b>¶
　有細辛勿食生菜¶
　有甘草勿食菘菜海藻¶
　有牡丹勿食生胡荽¶
　有商陸勿食犬肉¶
　有常山勿食生葱生菜¶
　有空青朱砂勿食血(凡服藥通忌食血)¶
　有茯苓勿食醋¶
　有鼈甲勿食莧菜¶
　有天門冬勿食鯉魚¶
凡乆服藥通忌¶
<pb:KR3i0043_SBCK_002-43a>¶
　　未不服藥又忌滿日¶
　　正五九月忌巳日¶
　　二六十月忌寅日¶
　　三七十一月忌亥日¶
　　四八十二月忌申日¶
<pb:KR3i0043_SBCK_002-43b>¶
<pb:KR3i0043_SBCK_002-43b>¶
　　　　　食物利害¶
盖食物有利害者可知而避之¶
　麺有鄓氣不可食　生料色臭不可用¶
漿老而飯溲不可食　煑肉不變色不可食¶
諸肉非宰殺者勿食　諸肉臭敗者不可食¶
諸腦不可食　凡祭肉自動者不可食¶
猪羊疫死者不可食　曝肉不乾者不可食¶
馬肝牛肝皆不可食　兎合眼不可食¶
燒肉不可用桑柴火　獐鹿麋四月至七月勿食¶
　二月内勿食兎肉　諸肉脯忌米中貯之有毒¶
<pb:KR3i0043_SBCK_002-44a>¶
　魚餒者不可食　羊肝有孔者不可食¶
　諸鳥自閉口者勿食　蟹八月後可食餘月勿食¶
　蝦不可多食無鬚及腹下丹煑之白者皆不可食¶
　臘月脯腊之属或經雨漏所漬䖝䑕嚙殘者勿食¶
　海味糟藏之属或經濕熱變損日月過乆者勿食¶
　六月七月勿食鴈　鯉魚頭不可食毒在腦中¶
　諸肝青者不可食　五月勿食鹿傷神¶
　九月勿食犬肉傷神　十月勿食熊肉傷神¶
　不時者不可食　諸果核未成者不可食¶
　諸果落地者不可食　諸果䖝傷者不可食¶
<pb:KR3i0043_SBCK_002-44b>¶
　桃杏雙仁者不可食　蓮子不去心食之成霍亂¶
　甜瓜雙蒂者不可食　諸瓜沉水者不可食¶
　蘑菰勿多食發病　榆仁不可多食令人瞑¶
　菜着霜者不可食　櫻桃勿多食令人發風¶
　葱不可多食令人虚　芫荽勿多食令人多忘¶
　竹笋勿多食發病　木耳赤色者不可食¶
　三月勿食蒜昏人目　二月勿食蓼發病¶
　九月勿食着霜瓜　四月勿食胡荽生狐臭¶
　十月勿食椒傷人心　五月勿食韮昏人五藏¶
<pb:KR3i0043_SBCK_002-45a>¶
<pb:KR3i0043_SBCK_002-46a>¶
　　　　　食物相反¶
盖食不欲雜雜則或有所犯知者分而避之¶
　馬肉不可與倉米同食¶
　馬肉不可與蒼耳薑同食¶
猪肉不可與牛肉同食¶
羊肝不可與椒同食傷心¶
兎肉不可與薑同食成霍亂¶
羊肝不可與猪肉同食¶
牛肉不可與栗子同食¶
羊肚不可與小豆梅子同食傷人¶
<pb:KR3i0043_SBCK_002-46b>¶
　羊肉不可與魚膾酪同食¶
　猪肉不可與芫荽同食爛人腸¶
　馬妳子不可與魚膾同食生癥瘕¶
　鹿肉不可與鮠魚同食¶
　麋鹿不可與鰕同食　麋肉脂不可與梅李同食¶
　牛肝不可與鮎魚同食生風¶
　牛腸不可與犬肉同食¶
　鷄肉不可與魚汁同食生癥瘕¶
　鵪鶉肉不可與猪肉同食面生黒¶
　鵪鶉肉不可與菌子同食發痔¶
<pb:KR3i0043_SBCK_002-47a>¶
　　野鷄不可與蕎麺同食生䖝¶
　　野鷄不可與胡桃蘑菰同食¶
　　野鷄卵不可與葱同食生䖝¶
　　雀肉不可與李同食　鷄子不可與鼈肉同食¶
　　鷄子不可與生葱蒜同食損氣¶
　　鷄肉不可與兎肉同食令人泄瀉¶
　　野鷄不可與鯽魚同食¶
　　鴨肉不可與鼈肉同食¶
　　野鷄不可與猪肝同食¶
　　鯉魚不可與犬肉同食¶
<pb:KR3i0043_SBCK_002-47b>¶
　野雞不可與鮎魚同食食之令人生癲疾¶
　鯽魚不可與糖同食　鯽魚不可與猪肉同食¶
　黄魚不可與喬麺同食¶
　蝦不可與猪肉同食損精¶
　蝦不可與糖同食　蝦不可與鷄肉同食¶
　大豆黄不可與猪肉同食¶
　&KR0927;米不可與葵菜同食發病¶
　小豆不可與鯉魚同食¶
　楊梅不可與生葱同食¶
　柿梨不可與蟹同食　李子不可與鷄子同食¶
<pb:KR3i0043_SBCK_002-48a>¶
　棗不可與蜜同食　李子菱角不可與蜜同食¶
　葵菜不可與糖同食　生葱不可與蜜同食¶
　萵苣不可與酪同食　竹笋不可與糖同食¶
　蓼不可與魚膾同食　莧菜不可與鼈肉同食¶
　韮不可與酒同食　苦苣不可與蜜同食¶
　薤不可與牛肉同食生癥瘕¶
　芥末不可與兎肉同食生瘡¶
<pb:KR3i0043_SBCK_002-48b>¶
<pb:KR3i0043_SBCK_002-48b>¶
　　　　食物中毒¶
諸物品類有根性本毒者有無毒而食物成毒者有¶
雜合相畏相惡相反成毒者人不戒慎而食之致傷¶
腑臓和亂腸胃之氣或輕或重各随其毒而為害随¶
毒而觧之¶
　如飲食後不知記何物毒心煩滿悶者急煎苦參¶
　　汁飲令吐出或煑犀角汁飲之或苦酒好酒煑¶
　　飲皆良¶
　食菜物中毒取鷄糞焼灰水調服之或甘草汁或¶
　　煑葛根汁飲之胡粉水調服亦可¶
<pb:KR3i0043_SBCK_002-49a>¶
　食瓜過多腹脹食塩即消¶
　食蘑菰菌子毒地漿觧之¶
　食菱角過多腹脹滿悶可暖酒和薑飲之即消¶
　食野山芋毒土漿觧之¶
　食瓠中毒煑&KR0927;穰汁飲之即解¶
　食諸雜肉毒及馬肝漏脯中毒者燒猪骨灰調服¶
　　或芫荽汁飲之或生韮汁亦可¶
　食牛羊肉中毒煎甘草汁飲之¶
　食馬肉中毒嚼杏仁即消或蘆根汁及好酒皆可¶
　食犬肉不消成䐜脹口乾杏仁去皮尖水煑飲之¶
<pb:KR3i0043_SBCK_002-49b>¶
　食魚膾過多成蟲瘕大黄汁陳皮末同塩湯服之¶
　食蟹中毒飲紫蘇汁或冬瓜汁或生藕汁觧之乾¶
　　蒜汁蘆根汁亦可¶
　食魚中毒陳皮汁蘆根及大黄大豆朴消汁皆可¶
　食鴨子中毒煑秫米汁觧之¶
　食鷄子中毒可飲醇酒醋觧之¶
　飲酒大醉不觧大豆汁葛花椹子柑子皮汁皆可¶
　食牛肉中毒猪脂煉油一兩每服一匙頭温水調¶
　　下即觧¶
　食猪肉中毒飲大黄汁或杏仁汁朴消汁皆可觧¶
<pb:KR3i0043_SBCK_002-50a>¶
<pb:KR3i0043_SBCK_002-51a>¶
　　　　　禽獸變異¶
禽獸形類依本體生者猶分其性質有毒無毒者况¶
異像變生豈無毒乎倘不慎口致生疾病是不察矣¶
　獸岐尾　馬蹄夜目　羊心有孔　肝有青黒¶
　鹿豹文　羊肝有孔　黒雞白首　白馬青蹄¶
　羊獨角　白羊黒頭　黒羊白頭　白鳥黄首¶
　羊六角　白馬黒頭鷄有四距　曝肉不燥¶
　馬生角　牛肝葉孤　蟹有獨螯魚有眼睫¶
　蝦無鬚肉入水動肉經宿暖　魚無腸膽腮¶
　肉落地不沾土　魚目開合及腹下丹¶
<pb:KR3i0043_SBCK_002-51b>¶
¶
飲膳正要卷第二¶
<pb:KR3i0043_SBCK_002-52a>¶
<pb:KR3i0043_SBCK_002-53a>¶
<pb:KR3i0043_SBCK_002-54a>¶
<pb:KR3i0043_SBCK_002-55a>¶
<pb:KR3i0043_SBCK_002-56a>¶
飲膳正要卷第三¶
米糓品¶
稻米味甘苦平無毒主温中令人多熱大便堅不可¶
　多食即糯米也(蘇門者為上釀酒者多用)¶
粳米味甘苦平無毒主益氣止煩止洩和胃氣長肌¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
<pb:KR3i0043_SBCK_002-56b>¶
餳味甘㣲温無毒𥙷虚乏止渇去血建脾治嗽小兒¶
　誤吞錢取一斤漸漸盡食之即出¶
蜜味甘平㣲温無毒主心腹邪氣諧驚癎𥙷五藏不¶
　足氣益中止痛解毒明耳目和百藥除衆病¶
麹味甘大暖療藏府中風氣調中益氣開胃消食𥙷¶
　虚冷陳乆者良¶
醋味酸温無毒消癰腫散水氣殺邪毒破血運除癥¶
　塊堅積醋有數種(酒醋/棗醋/桃醋/麥醋/葡萄醋/采醋為上入藥用)¶
醤味醎酸冷無毒除熱止煩殺百藥熱湯火毒殺一¶
　切魚肉菜𬞞毒豆醤主治勝麵醤陳乆者尤良¶
<pb:KR3i0043_SBCK_002-57a>¶
　豉味苦寒無毒主傷寒頭痛煩燥滿悶¶
　塩味醎温無毒主殺鬼蠱邪疰毒傷寒吐胷中痰癖¶
　　止心腹卒痛多食傷肺令人咳嗽失顔色¶
　酒味苦甘辣大熱有毒主行藥勢殺百邪通血脉厚¶
　腸胃潤皮膚消憂愁多飲損夀傷神易人本性酒¶
　有數般唯醖釀以随其性¶
　　虎骨酒以酥炙虎骨搗碎釀酒治骨節疼痛風¶
　　　　疰冷痺痛¶
　　枸𣏌酒以甘州枸杞依法釀酒補虚弱長肌肉¶
　　　益精氣去冷風壮陽道¶
<pb:KR3i0043_SBCK_002-57b>¶
　　地黄酒以地黄絞汁釀酒治虚弱壮筋骨通血¶
　　　脉治腹内痛¶
　　松節酒仙方以五月五日採松節剉碎煮水釀¶
　　　酒治冷風虛骨弱脚不能履地¶
　　茯苓酒仙方依法茯苓釀酒治虛勞壮筋骨延¶
　　　年益夀¶
　　松根酒以松樹下撅坑置瓮取松根津液釀酒¶
　　　治風壮筋骨¶
　　羊羔酒依法作酒大𥙷益人¶
　　五加皮酒五加皮浸酒或依法釀酒治骨弱不¶
<pb:KR3i0043_SBCK_002-58a>¶
　　　能行走乆服壮筋骨延年不老¶
　　腽肭臍酒治腎虚弱壮腰膝大𥙷益人¶
　　小黃米酒性熱不宜多飲昏人五藏煩熱多睡¶
　　葡萄酒益氣調中耐飢強志酒有數等有西畨¶
　　　者有哈刺火者有平陽太原者其味都不及¶
　　　哈刺火者田地酒最佳¶
　　阿刺吉酒味甘辣大熱有大毒主消冷堅積去¶
　　　寒氣用好酒蒸熬取露成阿刺吉¶
　　速兒麻酒又名撥糟味㣲甘辣主益氣止渇多¶
　　　飲令人膨脹生痰¶
<pb:KR3i0043_SBCK_002-58b>¶
獸品¶
牛肉味甘平無毒主消渇止啘洩安中益氣𥙷脾胃¶
　　牛髓𥙷中填精髓○牛酥凉益心肺止渇嗽潤¶
　毛髮除肺痿心熱吐血○牛酪味甘酸寒無毒主¶
　熱毒止消渇除&KR0909;中虚熱身面熱瘡○牛乳腐㣲¶
<pb:KR3i0043_SBCK_002-59a>¶
<pb:KR3i0043_SBCK_002-60a>¶
<pb:KR3i0043_SBCK_002-61a>¶
<pb:KR3i0043_SBCK_002-62a>¶
<pb:KR3i0043_SBCK_002-63a>¶
<pb:KR3i0043_SBCK_002-64a>¶
<pb:KR3i0043_SBCK_002-65a>¶
<pb:KR3i0043_SBCK_002-66a>¶
<pb:KR3i0043_SBCK_002-67a>¶
<pb:KR3i0043_SBCK_002-68a>¶
<pb:KR3i0043_SBCK_002-69a>¶
<pb:KR3i0043_SBCK_002-70a>¶
<pb:KR3i0043_SBCK_002-71a>¶
<pb:KR3i0043_SBCK_002-72a>¶
<pb:KR3i0043_SBCK_002-73a>¶
<pb:KR3i0043_SBCK_002-74a>¶
<pb:KR3i0043_SBCK_002-75a>¶
<pb:KR3i0043_SBCK_002-76a>¶
<pb:KR3i0043_SBCK_002-77a>¶
<pb:KR3i0043_SBCK_002-78a>¶
<pb:KR3i0043_SBCK_002-79a>¶
<pb:KR3i0043_SBCK_002-80a>¶
<pb:KR3i0043_SBCK_002-81a>¶
¶
狼肉味醎性熱無毒主補益五藏厚腸胃填精髄腹¶
　有冷積者宜食之味勝狐犬肉○狼喉嗉皮熟成¶
　皮條勒頭去頭痛○狼皮熟作畨皮大暖○狼尾¶
　馬&KR0909;堂前帶之辟邪令馬不驚○狼牙帶之辟邪¶
<pb:KR3i0043_SBCK_002-81b>¶
<pb:KR3i0043_SBCK_002-81b>¶
<pb:KR3i0043_SBCK_002-81b>¶
<pb:KR3i0043_SBCK_002-81b>¶
<pb:KR3i0043_SBCK_002-81b>¶
禽品¶
<pb:KR3i0043_SBCK_002-82a>¶
<pb:KR3i0043_SBCK_002-83a>¶
<pb:KR3i0043_SBCK_002-84a>¶
<pb:KR3i0043_SBCK_002-85a>¶
<pb:KR3i0043_SBCK_002-86a>¶
<pb:KR3i0043_SBCK_002-87a>¶
<pb:KR3i0043_SBCK_002-88a>¶
丹雄鷄味甘平㣲温無毒主婦人崩中漏下赤白𥙷¶
　虚温中止血○白雄鷄味酸無毒主下氣療狂邪¶
　補中安五藏治消渇○烏雄雞味甘酸無毒主𥙷¶
　中止痛除心腹惡氣虚弱者冥食之○烏䳄雞味¶
甘温無毒主風寒濕痺五緩六急中惡腹痛及傷¶
折骨疼安胎血療乳難○黃䳄鷄味酸平無毒主¶
傷中消渴小便數不禁腸澼洩痢𥙷五藏先患骨¶
熱者不可食○鷄子益氣多食令人有聲主産後¶
痢與小兒食之止痢日華子云鷄子鎮心安五藏¶
其白㣲寒療目赤熱痛除心下伏熱止煩滿欬逆¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
<pb:KR3i0043_SBCK_002-88b>¶
雀肉味甘無毒性熱壯陽道令人有子冬月者良¶
蒿雀味甘温無毒食之益陽道羙於諸雀¶
<pb:KR3i0043_SBCK_002-89a>¶
<pb:KR3i0043_SBCK_002-90a>¶
<pb:KR3i0043_SBCK_002-91a>¶
<pb:KR3i0043_SBCK_002-92a>¶
<pb:KR3i0043_SBCK_002-93a>¶
<pb:KR3i0043_SBCK_002-94a>¶
<pb:KR3i0043_SBCK_002-95a>¶
<pb:KR3i0043_SBCK_002-96a>¶
<pb:KR3i0043_SBCK_002-97a>¶
<pb:KR3i0043_SBCK_002-98a>¶
<pb:KR3i0043_SBCK_002-99a>¶
<pb:KR3i0043_SBCK_002-100a>¶
<pb:KR3i0043_SBCK_002-101a>¶
<pb:KR3i0043_SBCK_002-102a>¶
<pb:KR3i0043_SBCK_002-103a>¶
<pb:KR3i0043_SBCK_002-104a>¶
<pb:KR3i0043_SBCK_002-105a>¶
<pb:KR3i0043_SBCK_002-106a>¶
<pb:KR3i0043_SBCK_002-107a>¶
<pb:KR3i0043_SBCK_002-108a>¶
<pb:KR3i0043_SBCK_002-109a>¶
<pb:KR3i0043_SBCK_002-110a>¶
<pb:KR3i0043_SBCK_002-111a>¶
<pb:KR3i0043_SBCK_002-112a>¶
<pb:KR3i0043_SBCK_002-113a>¶
<pb:KR3i0043_SBCK_002-114a>¶
<pb:KR3i0043_SBCK_002-115a>¶
<pb:KR3i0043_SBCK_002-116a>¶
<pb:KR3i0043_SBCK_002-117a>¶
<pb:KR3i0043_SBCK_002-118a>¶
<pb:KR3i0043_SBCK_002-119a>¶
<pb:KR3i0043_SBCK_002-120a>¶
<pb:KR3i0043_SBCK_002-121a>¶
<pb:KR3i0043_SBCK_002-122a>¶
<pb:KR3i0043_SBCK_002-123a>¶
<pb:KR3i0043_SBCK_002-124a>¶
<pb:KR3i0043_SBCK_002-125a>¶
<pb:KR3i0043_SBCK_002-126a>¶
<pb:KR3i0043_SBCK_002-127a>¶
<pb:KR3i0043_SBCK_002-128a>¶
<pb:KR3i0043_SBCK_002-129a>¶
<pb:KR3i0043_SBCK_002-130a>¶
<pb:KR3i0043_SBCK_002-131a>¶
<pb:KR3i0043_SBCK_002-132a>¶
<pb:KR3i0043_SBCK_002-133a>¶
<pb:KR3i0043_SBCK_002-134a>¶
<pb:KR3i0043_SBCK_002-135a>¶
<pb:KR3i0043_SBCK_002-136a>¶
<pb:KR3i0043_SBCK_002-137a>¶
<pb:KR3i0043_SBCK_002-138a>¶
<pb:KR3i0043_SBCK_002-139a>¶
<pb:KR3i0043_SBCK_002-140a>¶
<pb:KR3i0043_SBCK_002-141a>¶
<pb:KR3i0043_SBCK_002-142a>¶
<pb:KR3i0043_SBCK_002-143a>¶
<pb:KR3i0043_SBCK_002-144a>¶
<pb:KR3i0043_SBCK_002-145a>¶
<pb:KR3i0043_SBCK_002-146a>¶
<pb:KR3i0043_SBCK_002-147a>¶
<pb:KR3i0043_SBCK_002-148a>¶
紅麹味甘平無毒建脾益氣温中淹魚肉内用¶
黒子児味甘平無毒開胃下氣燒餅内用極香羙¶
馬思荅吉味苦香無毒去邪惡氣温中利膈順氣止¶
　　痛生津解渇令人口香(生回回地面云/是極香種類)¶
咱夫蘭味甘平無毒主心憂欝積氣悶不散乆食令¶
　　人心喜(即是回回地面/紅花未詳是否)¶
哈昔泥味辛温無毒主殺諸䖝去臭氣破癥瘕下惡¶
　　除邪解蠱毒(即阿魏)¶
穏展味辛温苦無毒主殺䖝去臭其味與阿魏同又¶
　　云即阿魏樹根淹羊肉香味甚羙¶
<pb:KR3i0043_SBCK_002-148b>¶
胭脂味辛温無毒主産後血運心腹絞痛可傅逰腫¶
梔子味苦寒無毒主五内邪氣療目赤熱利小便¶
蒲黄味甘平無毒治心腹寒熱利小便止血疾¶
回回靑味甘寒無毒解諸藥毒可傅熱毒瘡腫¶
飲膳正要卷第三¶
<pb:KR3i0043_SBCK_002-149a>¶
